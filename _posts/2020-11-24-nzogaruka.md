---
title: "Nzogaruka "
author: Freeman Irabaruta
date: 2020-11-24 11:33:00 +0800
categories: [Blogging,Poetry]
tags: [Kirundi,Rhymes]
math: true
mermaid: true
---
<br>
Urabizi ndagukunda gusa ntabutunzi mfise<br>
Bamwe bavuga naravyiteye abandi bati "ni se"<br>
Ubu buzima bwubukene sinshaka ko nawe ububamwo<br>
sinshaka ko nabana banje babugwamwo.<br>
<br>
Nico gituma mukunzi,<br>
ngira njabuke uruzi<br>
mve ngaha Gihogazi mu Karuzi<br>
Nje kuba aho bita mumuji i Buyenzi<br>
Naho ndahagiye ataho nzi<br>
mfise umugenzi Murinzi<br>
azonyereka aho nzicira naho nzohagarara<br>
igihe nzoba nshitse mugisagara<br>
<br>
Nico gituma nkubwiye,<br>
nti ngiye kwota umuriro aho uhiye<br>
ariko ndindira nzogaruka.<br>
Nzokwemera gufata ibikorwa ningaruka<br>
zavyo, nzogaruka aho iwacu nurugo rwacu tuzorwubaka<br>
nzogaruka mfise amahera adaharurika<br>
nzogaruka mfise umutaka utavunika<br>
nzogaruka, nubake iduka<br>
nzogaruka, ndakwereke mukunzi ko ubuzima buhinduka.<br>
